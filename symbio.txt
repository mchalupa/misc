
Redukcionistický přístup k výzkumu v biologii přinesl spoustu cenných informací a poznatků.
Zejména v posledích desetiletích, kdy po objevu struktury DNA Watsonem a Crickem v roce 1953
mohli biologové postavit své poznatky o jednotlivých procesech probíhajících v buňce a živých
organismech na pevném podkladu molekulární biologie a chemie[kitano].
Redukcionistický přístup rozbije zkoumanou látku na malé podčásti a poté zkoumá jednotlivé části zvlášť.
Takto můžeme získat dobrý vhled do problému a jistě nepostradatelný základ pro uvažování
o a vyvozování závěrů o biologickém systému, ale neřekne nám to, jak systém funguje.
Systém je víc, než jen seskupení částí a i když víme vše o částech, nemusíme vědět
vše o systému. Chybí nám totiž to, co odlišuje systém od seskupení částí a to jsou
emergentní vlastnosti - tedy ty, které nemá žádná část systému sama o sobě, ale
objeví se až poskládáním částí do systému.
Systémová biologie je nový vědní obor kombinující biologii, chemii, matematiku,
informatiku a jiné vědní disciplíny k tomu, aby poodhalila právě systémové
chování biologických systémů. Systémová biologie má dva cíle[Cardelli]: zaprvé
shromáždit veliké množství informací o biologických systémech pomocí high-throughput
technologií, které jsou následně použity k sestavení modelů a k vysvětlení principů
fungování biologických systémů, což je druhý a hlavní cíl systémové biologie.
(predchozi_pokusy_a_schroedinger)

Článek Executable cell biology od Jasmin Fisherové a Thomase A Henzigera[clanek] se zabývá
metodami modelování biologických systémů. Autoři rozdělili modely na dva druhy -
matematické modely a výpočetní modely.
Matematické modely jsou klasické kvantitativní modely založené většinou na diferenciálních rovnicích.
Popisují změnu kvantity (koncentrace látek, počet molekul, stupeň exprese genů) v čase.
Oproti tomu výpočetní modely jsou operativní - předepisují posloupnost kroků, které
může vykonat nějaký abstraktní stroj. Ten může být deterministický i nedeterministický
čí stochastický. Základem takového modelu je stavový stroj
obsahující stavy, které odpovídají stavům systému (na námi zvolené úrovni abstrakce)
a přechodová funkce, která říká jak a za jakých podmínek může stroj změnit stav.
Výhodou výpočetních modelů oproti matematickým je to, že je můžeme rovnou spustit
(proto název čláku) a mohou být analyzovány za pomocí technik statické analýzy.
U výpočetních modelů biologických systémů bývá počet stavů a stupeň nedeterminismu
tak veliký, že matematická analýza není možná a statická analýza je jediná možnost
jak získat informace o takovémto modelu[clanek]. Další výhodou výpočetních modelů
je, že mohou být vytvořeny i bez znalostí všech detailů o systému. K vytvoření
matematického modelu potřebujeme přesně znát změny vyvolané interakcí modelovaných
struktur, a proto vytváření a analýza matematických modelů je těžká, vstupuje-li
do hry více promenných[clanek]. Výpočetní modely jsou kvalitativní a nepotřebují
tedy znát přesný postup fungování dané komponenty (např. reakce molekul).
Stačí v modelu zachytit vstup a výstup reakce a abstrahovat od konkrétního mechanismu,
kterým se reakce řídí[clanek](modle_checking).

Mezi nejpoužívanější výpočetní modely patří logické sítě, Petriho sítě, komunikující
automaty a procesové kalkuli.

Logické sítě jsou nejstarší a nejjednodušší výpočetní
model. Každý uzel v logické síti (představující molekulu, protein, atd.) může být
buď ve stavu 1 (aktivní) nebo ve stavu 0 (neaktivní). Mezilehlé hodnoty se zanedbávají.
Stav systému tedy odpovídá stavu aktivací jednotlivých komponent. Hrany mezi komponentami
mohou být buť aktivační nebo inhibiční a v dalším kroku (v příští jednotce času)
se komponenta stane aktivní pokud aktivací je více než inhibicí. Ač jsou tyto modely
jednoduché a hodně abstrahují od skutečného systému, byly úspěšně použity
na analýzu stability a robustnosti genové regulace.[clanek] Jejich výhoda je jednoduchá analýza
i velikých sítí, nevýhoda je, že se nedají skládat do komplexnějších hierarchií. Proto
se zkoušejí různé rozšíření jako třeba kvalitativní logické sítě[clanek_zkus_najít]

Petriho sítě jsou neformálně znázorňovány jako bipartitní grafy se dvěma druhy uzlů pro
místa a přechody. Každé místo může obsahovat tzv. tokeny a přechod se stará o jejich přerozdělování.
Petriho sítě mohou být deterministické, nedeterministické nebo stochastické a
jejich přednost je zachycení paralelního běhu událostí - vlastnost důležitá při modelování
biologických systémů. Používají se k modelování biochemických sítí, metabolických drah
nebo syntézy proteinů. Mohou i modelovat logické sítě. Výhoda v přepsání logické sítě
na Petriho síť ční v tom, že ji pak můžeme analyzovat nástroji pro analýzu Petriho sítí
(využívajících např. statickou analýzu). Bohužel ani Petriho sítě nelze skládat
do hierarchyckých struktur.

Komunikující automaty jsou modely, které se skládají z několika navzájem se ovlivňujících
automatů. Každý automat představuje stav jedné komponenty systému (např. molekuly, tkáně).
Automaty mohou být seskládány dohromady, aby vytvořili jeden objekt - stav tohoto objektu
je dán stavy všech automatů - a je tedy možné tyto modely skládat do složitějších struktur
(proteiny, tkáně, buňky). Komunikující automaty se hodí na modelaci mechanických vlastností
biologických systémů nebo třeba k modelování diferenciace kmenových buňek.[clanek]
K jejich analýze může být použita technika ověřování modelu (model checking).

V procesovém kalkulu můžeme na proces nahlížet jako na konečný automat, který uchovává
stav procesu. Narozdíl od komunikujících automatů ale kladou důraz na interakci mezi
procesy (molekulami, proteiny) a ne na stavy automatů (procesů). Tato komunikace je
zpravidla nedeterministická, popřípadě stochastická. Stejně jako komunikkující automaty
se procesy mohou skládat a tvořit složitější hierarchii. Používají se k modelování molekulárních
procesů.

Protože každý z uvedených výpočetních modelů má své nedostatky, můžeme se setkat i s hybridnímy modely,
které kombinují výpočetní a matematické modely. V takovém případě má systém diskrétní stavy,
jejichž změna závisí na hodnotě spojitých proměnných popsaných diferenciálními rovnicemi.

Výše popsané postupy se dají přímo použít k modelaci biologických systémů a jsou tedy
základními kameny systémového přístupu k biologii. Samotné vytváření modelu není jednoduché.
Předchází mu rozsáhlý sběr dat a identifikace struktury systému.
Naštěstí ve spoustě případů se motivy v biologických systémech opakují[simplicity]
a odhalování struktury a vytváření modelu pak není vždy ze zelené louky.
